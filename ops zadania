Opis zadania
Zadanie będzie polegało na stworzeniu podstawowej strony w HTML, podążając za instrukcjami poniżej. Strona może być poświęcona Twojemu ulubionemu aktorowi, sportowcowi, filmowi, książce, grze... temat możesz wybrać samodzielnie!Do pliku index.html w edytorze wstaw podstawową strukturę HTML, omówioną powyżej. Skasuj linię zawierającą tag <link>: nie będzie ona nam na razie potrzebna.Dodajmy teraz treść strony pomiędzy tagami <body> a </body> (jak pamiętasz, to właśnie tam umieszczamy całą zawartość naszej witryny). Zacznij od dodania nagłówka pierwszego poziomu z tytułem strony, np. imieniem i nazwiskiem aktora czy tytułem filmu.Stwórz 2 akapity tekstu i nad każdym z nich nagłówek poziomu trzeciego.Wypełnij nagłówki i akapity treścią, tak, aby zaprezentować odbiorcy temat Twojej strony.Poniżej dodaj 2 zdjęcia, np. z darmowego serwisu pexels. Pobierz link do interesującego Cię zdjęcia, klikając na wybranym obrazku prawym przyciskiem myszy i wybierając opcję Kopiuj adres obrazu. Skopiowany adres wstaw do tagu <img src="..."> jako źródło zdjęcia (src).Dalej umieść do strony listę uporządkowaną, wymieniającą kilka faktów związanych z tematem Twojej strony (np. lista nagród filmu czy produkcje, w których wystąpił aktor). Nad listą umieść nagłówek trzeciego stopnia, będący tytułem listy.Na końcu dodaj do strony listę nieuporządkowaną, w której (wewnątrz tagów <li>) zamieścisz linki do 3 innych stron, związanych z tematem Twojej witryny. Spraw, aby otwierały się w nowej zakładce, a nie tej samej. W tym celu wewnątrz tagu <a> użyj atrybutu target="_blank". Podobnie jak poprzednio, nad listą powinien znajdować się nagłówek h3 informujący, co zawiera lista.

Lifting strony:
W pliku index.html wstaw podstawową strukturę HTML, omówioną w submodule 01.02. Tym razem nie kasuj tagu <link>: będzie nam niezbędny, aby przeglądarka zastosowała nasze style.
W pliku style.css napisz selektor dla tagu <body> i dodaj po nim klamry {}.
Do tego selektora dodaj właściwości margin: 0;.
W pliku index.html, wewnątrz <body> wstaw tag <div> o klasie hero. Pamiętaj o tagu zamykającym! Wewnątrz tego elementu umieść tag <h1> wraz z zawartością, skopiowany z poprzedniego zadania.
W pliku style.css dodaj selektor dla klasy hero, nadaj mu kolor tła (background) równy #222f3e; oraz kolor czcionki color o wartości #ffffff (biały). Dodaj też górny i dolny padding o wartości 50px, a na końcu wyśrodkuj tekst za pomocą właściwości text-align. Stylowanie tytułu gotowe!
Pod tagiem </div> utwórz kolejny element: <section></section> z klasą intro. Wewnątrz niego dodaj element <div></div> z klasą container. Całość powinna wyglądać tak:
<section class="intro">
    <div class="container">
    </div>
</section>
Wewnątrz containera wstaw dwa nagłówki i dwa akapity z tekstem, również skopiowane z poprzedniego zadania.

W pliku style.css wszystkim tagom section dodaj padding górny i dolny o wartości 36px.
Stwórz selektor dla elementu o klasie container i nadaj mu maksymalną szerokość (max-width) o wartości 900px oraz margin o wartości 0 auto, co sprawi, że container będzie wycentrowany w poziomie.
Pod zamknięciem tej sekcji dodaj kolejny element <section></section> z klasą gallery, a wewnątrz niego, tak jak wcześniej, dodaj <div></div> z klasą container. Wewnątrz containera umieść zdjęcia z poprzedniego zadania.
W pliku style.css umieść selektor wybierający wszystkie tagi img. Dodaj im właściwości display: inline-block; oraz max-width: 48%; (więcej o właściwości display dowiesz się już wkrótce). Dzięki temu zdjęcia będą wyświetlane w jednym rzędzie.
Kolejną sekcją będzie <section></section> z klasą info, również z containerem w środku. Wewnątrz niej znajdzie się lista uporządkowana i jej nagłówek z poprzedniego zadania.
W pliku style.css nadaj sekcji info kolor tła (background) o wartości #c8d6e5.
Ostatnią sekcją będzie <section></section> z klasą links, jak zwykle z containerem. Wewnątrz niej wstaw listę nieuporządkowana i jej nagłówek z poprzedniego zadania.
W pliku style.css nadaj wszystkim linkom kolor #ee5253.